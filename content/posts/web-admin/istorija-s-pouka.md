Title: История с поука
Category: за иванчо
Date: 2021-11-22-20:08
За домашна работа Иванчо трябвало да напише история с поука. На другия ден учителят го изправил пред класа да я прочете.  
– Чичо Пешо е военен пилот. Веднъж трябвало да катапултира и в себе си имал само бутилка ракия, пистолет и нож. Той изпил бутилката, докато падал, за да не се счупи. Обаче се приземил обкръжен от 30 вражески войници. 15 застрелял с пистолета, докато му свършили патроните, 10 души отстранил с ножа, докато се счупил и последните 5 с голи ръце.  
– И каква е поуката, Иванчо?  
– Стойте далеч от чичо Пешо, когато е пиян…